Ho fatto la chiamata con il professore, questo è il trascritto. 

---

Alberto: Ah, buongiorno professore, salve.

Professore: Buongiorno, buongiorno. Scusa un po' di ritardo ma ero... avevo un'altra riunione di corso di laurea, quindi siamo andati un po' lunghi. Come sta?

Alberto: Molto bene, grazie. Lei professore?

Professore: Tutto bene, tutto a posto. A che punto siamo? Un po' perso... diciamo così, mi è sfuggito dai radar, Alberto. Adesso lei lavora stabilmente?

Alberto: Sì, sì. Io in realtà lavoro da quasi 10 anni, purtroppo.

Professore: Ah, caspita. Se posso... domanda: che cosa fa di lavoro?

Alberto: Sì, faccio... essenzialmente mi occupo di sistemi informatici per un'azienda tedesca.

Professore: Ah, ottimo. Perfetto.

Alberto: Sì, per un'applicazione di sport, per la precisione.

Professore: Quindi è un informatico.

Alberto: Sì, esatto, esatto.

Professore: Bene, bene. Ottimo. E quindi, diciamo, lo studio lo porta avanti un po' più...

Alberto: Sì, esatto. Diciamo nel mio tempo libero, ma soprattutto per interesse personale. Perché in sostanza, se devo essere proprio fuori dai denti... il mondo dei computer e quant'altro un pochino mi sta stufando. Forse causa troppo contatto, troppa, diciamo, mansione lavorativa, mettiamola così ecco. Quindi, se devo essere sincero, anche con tutto questo sviluppo dell'AI che di recente ha preso un po' troppo piede, sto perdendo un pochino il gusto che avevo un tempo, ecco, mettiamola così.

Professore: La capisco, la capisco. L'intelligenza artificiale è un fenomeno... io lo conosco poco, marginalmente, ma che mi sta già annoiando.

Alberto: Eh, esatto. Esattamente. Sono d'accordo.

Professore: Perché poi se diventa troppo perfetta, come tutti i giochi perfetti, toglie l'interesse a fare le cose.

Alberto: Esattamente, esattamente. Esatto.

Professore: Va bene, va bene, va bene. Mi ricordo che abbiamo approvato... è passato al part-time, se non ricordo male?

Alberto: No, in realtà sono sempre stato part-time. Sì, sì, sì.

Professore: Ah sì, sì, sì. No, forse ho approvato perché lì c'è questa cosa ancora che non riesco a capire, perché Parma faccia fare online anche a chi è part-time... di continuo mi arrivano i piani di studio, devo di continuo firmare e per quello ce l'avevo in mente, sì.

Alberto: Esatto, esatto, infatti. Sì, sarebbe comodo un po' per tutti, anche per lei che ha meno carico ecco.

Professore: Va bene. Senta Alberto, quella bozza che mi ha mandato, esattamente a che esigenza risponde? Nel senso, cosa vorrebbe fare lei su... Aspetti, arrivo subito, scusi un attimo. Arrivo subito.

(Pausa)

Professore: Eccomi, mi scusi eh.

Alberto: No, niente, ci mancherebbe.

Professore: Sì, mi diceva?

Alberto: Sì, dunque, come le ho scritto insomma brevemente nella mail, non è che abbia uno scopo ben preciso nella mia testa. Nel senso che a me piace ricercare questi tipi di informazioni un po' per interesse personale, un po' come le dicevo per proprio il gusto di farlo. Quindi non ho veramente un secondo fine nel merito di questa ricerca. Come le ho scritto, nel caso lei lo ritenesse opportuno e magari, insomma, ne riusciamo a concludere qualcosa, si potrebbe valutare se conosce magari qualche rivista per studenti eccetera dove magari si può pubblicare questa piccola ricerca, ecco, fatta. Però ovviamente, nel senso, qui mettendo già le mani avanti ecco.

Professore: Ok, sì questo ora... questo lo valutiamo casomai in un secondo momento, come viene fuori. Perché riviste... se lei immagina, cioè riviste serie nel settore, scientifiche e così via, è un lavoro molto impegnativo. Quindi se è più un lavoro diciamo di sua ricerca personale che può confluire da qualche parte, questo potrebbe essere anche una cosa buona. Tra l'altro non è il primo che... cioè non è che siete tantissimi, ma ho avuto in passato anche un altro studente, però su un tema diverso, che aveva fatto un collegamento tra la filosofia di Eraclito e la filosofia orientale cinese.

Alberto: Ah. Chiaro.

Professore: Ed erano emerse cose interessanti. Perché ora, noi non sappiamo niente del mondo greco in realtà su... Sappiamo che ha avuto contatti con le culture orientali, questo è certo. Però di preciso che cosa abbiano ripreso e come questo abbia influenzato poi l'evoluzione del pensiero greco è una questione molto, molto difficile da precisare. Ci mancano le fonti, principalmente.

Alberto: Assolutamente.

Professore: Allora, il discorso che faceva lei mi sembra molto interessante. Nel senso, va molto bene. Va molto bene anche questa associazione tra mondo orientale e mondo occidentale. La ricerca di quelli che lei definisce appunto degli schemi comuni...

Alberto: Sì.

Professore: ...o comunque ricorrenti.

Alberto: Certo.

Professore: Perché non è detto ci siano nemmeno legami di nessun tipo tra le due cose. Però ci possono essere, come dire, delle riflessioni... di quelle che lei chiama riflessioni al limite.

Alberto: Esatto.

Professore: Che possono suscitare dei pensieri simili.

Alberto: Esattamente.

Professore: Questo mi sembra buono e può essere di approfondimento. Una cosa su cui può lavorare, mettendolo forse più a punto per quel nodo... un discorso di filosofia medievale, è questo: uno potrebbe lavorare sul tema del Dio come indicibile. L'indicibilità di Dio, l'ineffabilità di Dio. Questo è un tema classico che è molto studiato in letteratura, che poi viene perfettamente codificato dal tardo neoplatonismo. Proclo, Damascio per esempio, che portano questo tema sul piano teologico e sul principio che è al di là anche di se stesso. Quindi Eckhart in qualche misura, quando lei fa le osservazioni che lei diceva, va in questa direzione.

Alberto: Certo. Sì, esatto.

Professore: Un punto interessante sul piano storico che potrebbe approfondire, almeno nella parte occidentale, è questo. Io mi ricordo di un intervento in un manuale fatto da Andrea Tabarroni, "Filosofia nelle Università", che aveva fatto insieme a Luca Bianchi ed altri. Dove Tabarroni aveva curato il capitolo sullo Pseudo-Dionigi. E lui sosteneva che lo scarto, diciamo il passaggio dal neoplatonismo alla filosofia cristiana, lo abbiamo appunto nel corpus dello Pseudo-Dionigi.

Alberto: Sì.

Professore: Perché lì in quel corpus Dio non viene più identificato come qualcosa che è al di là dell'essere, ma viene spiegato come un certo tipo di essere.

Alberto: Ok.

Professore: Si parla di essere divino, lo si salda con quello che è... quello che si legge in Esodo 3:14 sul nome di Dio ("Io sono colui che sono") che i medievali leggono come appunto il nome dell'essere. Ora, bisognerebbe andarlo a vedere questo corpus Areopagiticum e anche quel capitolo di Andrea Tabarroni. Perché non lo so, io sono un po' scettico su questo. È possibile eh, è possibile. Però dietro il corpus Areopagiticum c'è Proclo.

Alberto: Ok.

Professore: E Proclo ha una posizione non lontana da quella di Plotino sulla ineffabilità di Dio. Tant'è vero, anche lei lo ricorda, che nella Teologia Mistica si parla di Dio come l'oscuro, come il silenzio, qualcosa di irraggiungibile.

Alberto: Certo. Certo.

Professore: Però ecco, trovare storicamente dove avviene quello scarto... il passaggio dal neoplatonismo al cristianesimo, alla filosofia cristiana, con un Dio che viene... l'essere viene posto sullo stesso piano di Dio e non ad uno, qualcosa di successivo, che poi apre tutte le discussioni medievali sull'essere divino, se è l'essere analogico, l'essere univoco, eccetera eccetera. Questo lo considererei.

Alberto: Ok.

Professore: Un altro punto che è interessante, sono le tre strategie che lei evidenzia.

Alberto: Sì.

Professore: Allora, sono strategie che in realtà possono anche essere tenute insieme, a dire il vero. Perché la via del paradosso, della negazione della negazione, in fondo non è nient'altro che l'estremo esito della via negativa, per certi aspetti. E anche il doppio registro del linguaggio. Su questo c'è da fare del lavoro. Nel senso che, soprattutto nel XII secolo, ci sono dei pensatori, per esempio come Alano di Lilla... e questo lo può trovare anche se va a vedere nel materiale che ho messo sul corso, in quell'antologia filosofia medievale, c'è uno scritto di Alano di Lilla. Ma c'è il tema, ovviamente di riflessione, da parte di Agostino, Anselmo... Cioè quelle che sono le modalità linguistiche fantastiche con cui noi attribuiamo i nomi a Dio.

Alberto: Ok.

Professore: E allora lì si codifica proprio il doppio registro, cioè le predicazioni che in Dio vengono definite come predicazioni "transumptive", cioè che trascendono. Oppure semplicemente anche metaforiche per parlare di Dio. Diverse dalle predicazioni proprie che sono quelle che noi usiamo nel nostro linguaggio.

Alberto: Mh-mh.

Professore: Quindi l'idea del doppio registro, che poi la logica Dei e la logica degli uomini eccetera, si sposa... Quindi potrebbe fare anche una... può benissimo distinguerle queste, però come dire, mettendo il focus sulla via linguistica in qualche misura. Cioè arrivare a Dio, alla ineffabilità di Dio attraverso una riflessione sul linguaggio.

Alberto: Ok.

Professore: Cioè, parlare di Dio in un certo modo, sapere che cosa stiamo facendo quando parliamo di Dio, eccetera, implica anche un modo di avvicinarsi al divino. Che è molto più accentuato questo nell'Alto Medioevo, quando la riflessione è appunto a tutti gli effetti una meditazione sulla Sacra Pagina e quindi sui nomi divini. E diventa un po' più professionale, se vogliamo, nel Basso Medioevo quando in ambito universitario si fanno a tutti gli effetti teorie del linguaggio, teorie semantiche e teorie...

Alberto: Mh-mh.

Professore: Però ecco, a mio avviso, questo bisogno che i medievali hanno di chiarire bene che quando diciamo che Dio è giusto non stiamo attribuendo una proprietà che esiste al di là di Dio, è un modo poi di avere una visione corretta dell'oggetto della fede. E quindi del vivere la fede in modo corretto. È chiaramente sempre un discorso intellettuale, non si può prescindere. Però, come diceva lei, questo elemento trasformativo, di orientamento verso Dio non è soltanto una discussione linguistica fine a se stessa, ecco.

Alberto: Certo, certo, certo. E in merito a questa, diciamo, a questo aspetto, non so se lei è d'accordo, ma non utilizzerei diciamo la parte magari linguistica per andare a fare quella che, almeno mi sembra di aver capito, nel medioevo poteva essere considerata anche utile per, tra virgolette, dimostrare l'esistenza di Dio. Cioè, se ben ricordo, potremmo prendere ad esempio Aristotele con la dimostrazione da premesse vere e quindi conclusione che segue necessariamente. Però in questo contesto, diciamo, non vorrei trattare questo aspetto. Ecco, vorrei solo trattare l'aspetto in un certo senso conoscitivo e relazionale da parte dell'uomo. Quindi...

Professore: Assolutamente. Poi non è che lo deve giustificare con me, nel senso... uno è libero di impostare il lavoro come vuole, come più gli fa piacere per la sua ricerca.

Alberto: Certo.

Professore: Poi se un giorno la trasformerà in una tesi di laurea, allora le dico: la cosa migliore in quel caso allora è lavorare su un autore in particolare.

Alberto: Sì.

Professore: E ripartire da un autore in particolare.

Alberto: Ok.

Professore: Che potrebbe essere, visto che anche la... che so io, uno studio della teologia mistica...

Alberto: Mh-mh.

Professore: ...sarebbe perfetto. Partire di lì, studiarlo bene, ricostruire...

Alberto: Ok.

Professore: Per cui questo non... appunto, si senta del tutto veramente libero Alberto, se le fa piacere fare questa ricerca.

Alberto: Ok, perfetto. Grazie. No, no, sì, grazie. Ecco, insomma non volevo creare magari false aspettative sotto alcuni aspetti, ecco. Credo di avere un po' tutto ecco professore in merito. La ringrazio già intanto per tutti i chiarimenti e un po' per le linee guida, ecco, che mi ha dato. Volevo chiederle solo un'ultima cosa: se lei avesse a disposizione magari altre fonti bibliografiche, primarie, secondarie, insomma, quello che ha a disposizione, a me farebbe molto piacere. Proprio magari per lo scopo della piccola ricerca mi limiterei a pochi testi e pochi autori al fine di non eccedere troppo, ecco. Però se ha ovviamente qualcosa lo prendo con molto piacere, ecco.

Professore: Sì, allora le mando sicuramente, qualora questo... ora non ricordo il contributo di Tabarroni, mi sa che non c'ho il PDF di quella... lo ricontrollo eh se ce l'ho, "Filosofia nelle università" di Luca Bianchi, ma temo di no. Non l'avevo trovato il PDF. Le mando invece quello di Luisa Valente sulla filosofia medievale. Aspetti, glielo mando subito. Vediamo se passa perché sono 13 Mega, vediamo se in allegato... altrimenti glielo mando in un altro modo.

(Suono di tastiera)

Professore: Allora. Allega... Eccolo qua.

(Suono di invio file/notifica)

Professore: Un attimo Alberto, eh, sta caricando.

Alberto: Ma ci mancherebbe, grazie mille.

Professore: Ecco qui. Vada a vedere quel discorso sul libro dei 24 filosofi, anche Alano di Lilla sul...

(Pausa, attesa dell'invio)

Professore: Purtroppo la mail ancora non è arrivata. È un po' pesante. Spero che non mi torni indietro. Se non torna indietro, sennò glielo mando con WeTransfer o FileSender.

Alberto: Sì, insomma, come le viene comodo ecco. Grazie mille intanto.

Professore: Intanto lavori sui testi primari. Nel senso, vada a vedere la teologia mistica, appunto. Mi dà un po' i riferimenti che ci sono, quel capitoletto lì su Alano di Lilla e c'è una parte sulla predicazione linguistica. Perché ci sono degli studi, però ora, se vuole glielo dico anche, ma tanto veda un po' questi due testi.

Alberto: Certo, assolutamente. Assolutamente.

Professore: Un altro testo importante per esempio di Anselmo d'Aosta è il De Grammatico.

Alberto: Ok.

Professore: Che è appunto sulla semantica del termine concreto grammatico, ma ovviamente lo scopo è parlare poi di quello che avviene in Dio quando diciamo che Dio è giusto.

Alberto: Mh-mh. Credo... è arrivata la mail. Grazie mille.

Professore: Perfetto. Ottimo. È soltanto un estratto eh. Però ci sono comunque, nella prima parte iniziale, dice da dove è stato preso il testo, ci sono un po' di riferimenti bibliografici. E... sì, non è che ora possa estendere tutto. Poi ci sono degli studi. Può anche sfogliare tra... però come si fa? Nel senso, ci sono vari studi sul linguaggio teologico... chi se ne è occupato in quel periodo lì in modo particolare, può andare a cercarselo, è Luisa Valente.

Alberto: Mi può ripetere il nome?

Professore: Luisa Valente.

Alberto: Luisa Valente. Ok, grazie.

Professore: Lei ha scritto varie cose sul linguaggio teologico...

(Suono di tastiera)

Professore: Sento qual è... Credo che il suo libro sia questo: Filosofie del medioevo: Essere, felicità e linguaggio. No questo è il volume, no. Comunque io ricerco degli scritti più particolari. Comunque lei se sfoglia un po' le sue pubblicazioni vede che ci sono varie cose sulla...

Alberto: Sì, sì, assolutamente. Poi magari controllo anche insomma, mi sembra che Google Scholar permetta anche di ricercare testi eccetera, quindi controllo. Sì, sì.

Professore: Sì, questo è. Va bene, questo è un po'.

Alberto: Grazie mille professore.

Professore: Poi se ha bisogno di cose particolari, su autori particolari o temi in particolare, me lo dice.

Alberto: Certo.

Professore: Vedo un po'.

Alberto: Certo, certo. Assolutamente. Allora, intanto la ringrazio molto di tutto. Pensavo come magari prossimi step, ecco, nel senso... magari le mando una paginetta o qualcosa eccetera con quello che potrebbe essere un po' l'impostazione eccetera, magari un indice, adesso un po' da vedere ecco, però, ecco, insomma questa sarebbe la mia prossima direzione da seguire. Come le anticipavo, purtroppo non abbia aspettative immediate perché purtroppo il mio tempo a disposizione è ridotto tra lavoro, studio, percorso normale ecco, e quindi dedico ecco un po' di tempo a questo, purtroppo deve aver pazienza. Mi scusi già in anticipo, ecco.

Professore: No Alberto, scusate, quando succede succede, nel senso... quando lo farà lo scritto lo farà, non è un problema.

Alberto: No sì, però mi scusi eh, già. Quindi...

Professore: Però ecco, come dire, non si disperda a fare lavori che poi... cioè cerchi di farli fruttare.

Alberto: No, certo.

Professore: Quindi se lavora a questo, ecco, lo veda già in chiave di una eventuale tesi triennale.

Alberto: Grazie, grazie professor. Mi sembra molto ambizioso ecco, speriamo. Grazie.

Professore: No, perché mai? Se uno ci lavora a tempo poi... Intanto va avanti con gli esami, porta avanti la ricerca, le letture. Viene un bel lavoro.

Alberto: Certo. Certo, certo, certo. Assolutamente. Sì, sì.

Professore: Ottimo. Va bene Alberto.

Alberto: Grazie mille professore di tutto. Le auguro di persona, virtualmente, buone feste, buon Natale e niente, alla prossima.

Professore: Va bene. Buon Natale, buon anno.

Alberto: Grazie.

Professore: Quando ha scritto qualcosa, l'indice no...

Alberto: Mh-mh.

Professore: Qualcosa di scritto per vedere come sta andando.

Alberto: Sì.

Professore: Così le faccio qualche commento.

Alberto: Va bene, assolutamente.

Professore: Va bene? Perché l'indice, se mi vuol mandare l'indice capisco anche... però di solito l'indice si fa alla fine del lavoro.

Alberto: Sì, sì, sì, sì, sì. Grazie dunque per tutto davvero. Lei è sempre gentile e disponibile. Grazie mille.

Professore: Grazie a lei Alberto. Buon proseguimento.

Alberto: Grazie, arrivederci, buongiorno. Salve.
